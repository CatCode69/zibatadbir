<?xml version="1.0" encoding="utf-8"?><Search><pages Count="1"><page Index="1"><![CDATA[‫يا َم ِن ا ْس ُم ُه َدوا ٌء َو ِذ ْك ُر ُه ِشفا ٌء‬

                                           ‫سناریو برنامه مراقبت در منزل گروه بیماری آسم‬

‫بیمار آقای شایان رادمنش‪ 23 ،‬ساله‪ ،‬دارای تحصیلات دیپلم‪ ،‬مجرد‪ ،‬با وزن ‪ 77‬کیلوگرم و قد‬
‫‪ 169‬سانتی متر میباشد‪ .‬وی دارای سابقه آلرژی فصلی و همچنین آلرژی به کره بادام زمینی است‬
‫و مورد دیگری در تاریخچه پزشکی وی دیده نمیشود‪ .‬در بررسی تاریخچه بیماری در خانواده‪،‬‬
‫دخترعموی بیمار مبتلا به رینیت آلرژیک است‪ .‬بیمار برای کنترل علائم آلرژی فصلی از داروی آنتی‬
‫هیستامین (نئوتادین ‪ )5‬استفاده میکند‪ .‬وی دانشجوی مهندسی کامپیوتر در دانشگاه امیرکبیر‬
‫است و همراه با پدر و مادر خود در شهرک اکباتان تهران ساکن است‪ .‬پدر وی کارمند مخابرات و‬
‫مادرش خانه دار است‪ .‬بیمار تحت پوشش بیمه تأمین اجتماعی است و از لحاظ مالی توسط‬
‫خانواده پشتیبانی میگردد‪ .‬آقای رادمنش نزدیک به یک سال است که برای گذران وقت به نانوایی‬
‫عمویش میرود و در کارها کمک میکند‪ .‬حدود یک ماه پیش علائم آنفولانزا شدید را تجربه کرده‬
‫و پس از دو هفته علائم فروکش میکنند ولی به طور کامل از بین نمیروند‪ .‬یک روز که مدت‬
‫طولانی تری را در نانوایی سپری میکند دچار مشکل تنفسی شده و با علائم تنگی نفس‪ ،‬خس‬
‫خس سینه (ویزینگ) و سرفه به اورژانس بیمارستان پیامبران مراجعه کرده و بستری میگردد‪ .‬در‬
‫بررسی اولیه‪ ،‬بیمار تاکی پنه و نبض وی تند (‪ )120‬است‪ ،‬در حد کلمه میتواند صحبت کند و‬
‫همچنین ترجیح میدهد در حالت نشسته و به جلو خم شود‪ .‬پس از اینکه حال بیمار با دریافت‬
‫‪ 5‬لیتر اکسیژن نازال و داروهای سالبوتامول استنشاقی و متیل پردنیزولون تزریقی مساعد شد با‬
‫بررسی شرح حال و نتایج آزمایش ها تشخیص بر آسم گذاشته شد‪ .‬آزمایش ها و مشاهدات‬
‫نشان از ائوزینوفیلی‪ ،‬هایپوکسی‪ ،‬کاهش فشار اکسیژن شریانی و افزایش فشار کربن دی اکسید‬
‫شریانی داشته و همراه با اسپیرومتری در تعیین تشخیص بیماری مؤثر بودند‪ .‬برای تشخیص از‬
‫عکس های حاصل از برونکوسکوپی و تست آلرژن ها نیز استفاده شد‪ .‬پزشک پس از تجویز‬
‫داروها که شامل اسپری فلوتیکازون‪ ،‬سالمترول استنشاقی‪ ،‬و اسپری سالبوتامول (برای قبل از‬
‫فعالیت بدنی و یا وقوع حمله آسم) بیمار را برای ادامه مراقبت ها و دریافت آموزش های لازم به‬

                                     ‫مرکز مراقبت در منزل بیمارستان (مرکز زیبا تدبیر) ارجاع میدهد‪.‬‬]]></page></pages></Search>